Computer Science ဘာလဲ ဘယ်လဲ။ [0]
G12 အောင်စာရင်းတွေလည်းထွက်လာပြီဆိုတော့ ခေတ်အခြေအနေအရ Computer Science, Software Development, Programming, AI စသဖြင့် IT ပိုင်းကို စိတ်ဝင်စားတဲ့သူတွေလည်းများလာတယ်။ G12 သမားတွေရော တခြား စိတ်ဝင်စားတဲ့ သူတွေအတွက်ရော ရည်ရွယ်ပြီးတော့ ဒီ blog post လေး ရေးဖြစ်ပါတယ်။ အရင်ကတည်းက ရေးဖို့ စိတ်ကူးရှိပေမယ့် ကိုယ့်ကိုကိုယ် confidence မရှိတာကြောင့် မရေးဖြစ်ခဲ့ဘူး။ ခုတော့ academic ပိုင်းမှာလည်း grad student တစ်ယောက်ဖြစ်လာပြီ၊ career ပိုင်းမှာလည်း အနည်းဆုံးတော့ beginner တွေကို လမ်းညွှန်‌ပေးလို့ရတဲ့  နေရာတစ်ခုကို ရောက်လာပြီလို့ ထင်လို့ ရေးဖို့ စဉ်းစားဖြစ်တာပါ။ 
Computer Science ကို ဘယ်လို ချဉ်းကပ်ရမလဲပေါ့။ စာက အပိုင်းဆက်နဲ့ ဖြစ်ပါမယ်။  ရေးလေ့ရေးထမရှိလို့ တချို့နေရာတွေမှာ လစ်ဟင်းနေတာမျိုးရှိရင်လည်း သည်းခံပြီး ဖတ်ကြည့်ပေးပါ။ acc ထဲမှာ ကိုယ့်ထက် တော်တဲ့၊တတ်တဲ့ သူတွေလည်း ရှိတာမို့ အကြံပြု၊ ဖြည့်စွက်ချင်တာမျိုး ရှိရင် comment ပေးသွားလို့ရပါတယ်။ OK, now that that's out of the way, let's talk about Computer Science!
အရင်ဆုံး Computer Science ဆိုတဲ့ အောက်မှာ ဘာတွေ ပါလဲဆိုတာကို ရှင်းပြပါမယ်။ Computer Science ဆိုတာက software development, ai, machine learning, networking, cyber security စတာတွေအပြင် low-level concept တွေဖြစ်တဲ့ system design, basic electronics, algorithm design, data structures, database fundamentals, data analytics, statistics စသဖြင့် အခြေခံ concept တွေ အားလုံးကို ဆိုလိုပါတယ်။ အလွယ်ပြောရရင် computer တစ်လုံး ဘယ်လိုအလုပ်လုပ်သလဲဆိုတာကို အတွင်းကျကျ အကုန်လုံး သင်ရတဲ့  genera academic discipline တစ်ခုဖြစ်ပါတယ်။ အဲ့ဒီအတွက် theory heavy အရမ်းဖြစ်ပါတယ်။ 
ဒီမှာ တချို့တွေ အထင်လွဲကြတာက software developer ဖြစ်ချင်ရင် computer science ယူရမယ် ဆိုပြီးတော့ လာတက်ကြတယ်။ တက်နေရင်းနဲ့မှ fundamental တွေ အများကြီး သင်ရတဲ့အခါမှာ ဘာတွေမှန်းမသိဘူး ဆိုပြီး ဖြစ်တတ်ကြတယ်။ Computer Science ယူလို့ developer မဖြစ်ဘူးလို့ ပြောတာမဟုတ်ဘူးနော်။ developer တစ်မျိုးပဲ လုပ်လို့ရတာမဟုတ်တဲ့အတွက် သင်ရတာတွေက general ဖြစ်တယ်ဆိုတာကို ပြောချင်တာပါ။ ဆိုတော့ computer science degree သင်တန်းသားတစ်ယောက်အနေနဲ့ ဒါတွေ အကုန်လုံးကို တီးမိခေါက်မိ ရှိသွားမှာ ဖြစ်ပြီးတော့ ဒီထဲကနေမှ ကိုယ်သဘောကျတဲ့၊ လုပ်ချင်တဲ့ specialization တစ်ခုကို ပြန်ရွေးရတာမျိုးပါ။ 
ကျွန်တော့် alma mater ဖြစ်တဲ့ MIIT မှာဆိုရင် ၅နှစ်အတွင်းမှာ programming language course ၄ခု၊ database course ၂ခုပဲ software development အတွက် code ရေးတတ်ဖို့ သင်ခဲ့ရတယ်။ ကျန်တာသည် low level, high level engineering concept ပိုင်းတွေဖြစ်တယ်ပေါ့။ အဲ့ဒီတော့ ကိုယ်က computer science undergraduate တစ်ယောက် လုပ်ဖို့ စဉ်းစားထားတယ်ဆိုရင် ဒါကို သိထားဖို့ လိုပါမယ်။
sub-field တွေ အများကြီးရှိတာဖြစ်တဲ့အတွက် တစ်ခုချင်းဆီအကြောင်းကို post တစ်ခုချင်းဆီ ရေးပေးသွားပါအုံးမယ်။ ဒီနေ့ကတော့ မိတ်ဆက်သဘောပေါ့။ 
image: youtube
